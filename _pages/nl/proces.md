---
permalink: /nl/proces
layout: article
class: article
lang: nl
description: "Ieder project is anders, maar de werkwijze is in grote lijnen hetzelfde."
title: "Het proces: De bouw van een website of app"
---

# Het proces: De bouw van een website of app

[intro]

## Verkenning/Inventarisatie

Als allereerste is het belangrijk om te ontdekken wat er precies gemaakt dient te worden. We bespreken wat zoal de wensen en doelen zijn. Hoe lang deze fase duurt is afhankelijk van de grootte en complexiteit van het project. Hoewel de ontwikkeling vervolgens iteratief verloopt, en we nooit echt *klaar* zijn met verkennen, is het wel belangrijk om te beginnen vanuit een bepaalde basis.

Doel is om zo vroeg mogelijk in het proces een schatting te geven van de kosten. We werken samen om tot een plan met deliverables te komen, gebaseerd op jouw budget en de beschikbare doorlooptijd.

## Projectteam

Wanneer de aard van het project er om vraagt, kan het enkelkoppig projectteam (alleen mijzelf) worden uitgebreid. Hoewel ik de kleinere projecten meestal zelf kan ontwikkelen, ligt mijn expertise op het gebied van front-end webdevelopment. Wanneer het handig, nodig of efficiënt is om de expertise van anderen in te zetten, herken ik dit en kan dit worden geregeld.

Ik beschik over een netwerk van capabele designers, developers, content marketeers en andere professionals die hun meerwaarde hebben bewezen in eerdere projecten. Je kan er op vertrouwen dat projectleden zorgvuldig zijn geselecteerd op basis van vakkundigheid, eerdere prestaties en communicatieve vaardigheden.

## Ontwikkeling in (Agile) “sprints”

Wie bekend is met Agile, de populaire software-ontwikkelingmethode die zich kenmerkt door een flexibele kijk op productontwikkeling en sterke focus op vroege resultaten, zal ook bekend zijn met het begrip “sprint”. We splitsen de in het plan opgestelde deliverables op in diverse sprints, en plannen contactmomenten in.

Een sprint is een periode van 1 - 2 weken waarin gefocuste software-ontwikkeling plaatsvindt, met duidelijke deliverables (bijvoorbeeld de te implementeren features). Tussen sprints in wordt gecommuniceerd, geevalueerd en kunnen de plannen en richting worden gewijzigd.

## Continue afstemming en communicatie

Het belangrijkste voordeel van de Agile aanpak is dat alles wat tijdens de uitvoering van het project wordt bijgeleerd alsnog meegenomen kan worden in het eindresultaat. Features kunnen worden toegevoegd, interfaces kunnen worden gewijzigd, enzovoorts.

Gedurende de gehele projectduur ben ik transparant over de tarieven, tijdsbesteding, voortgang en actuele verwachtingen.

## Meten, testen en verbeteren

We plannen uitgebreider evaluatiemomenten in, doorgaans na belangrijke mijlpalen, om er zeker van te zijn dat we nog op koers zitten. Ook na de launch blijf ik graag betrokken. Samen maken we een plan om de website te monitoren, te testen en te verbeteren.

Als het gaat om een relatief klein webproject, en er geen separaat plan en budget is voor post-launch verbeteringen, kan optioneel een zogenaamde strippenkaart worden afgenomen. Er kunnen dan flexibel dagdelen worden ingepland ter verbetering van de website.

## Investering
De schatting die aan het begin is gegeven wordt tussen iedere sprint door verder vernauwd, waardoor de uiteindelijke exacte investering steeds duidelijker wordt. Omdat de projectaanpak zo flexibel is, is het mogelijk om tijdens het project omhoog of omlaag te schalen, gebaseerd op nieuwe of gewijzigde wensen en doelen.

## Vrijblijvend contact en advies
Mochten vragen onbeantwoord zijn gebleven, neem dan contact op via [d@daniellacoc.co](mailto:d@daniellacoc.co). Ik vertel je graag meer over mijn werkwijze of de andere aspecten van het projectverloop.
